mlum reperiuntur iique nec laudis contemptores nec amantes desidiae, qui miseram his
temporibus esse dictitent antiquitatis studiorum conditionem, cum ob alias causas tum
propterea quod veteres scriptores ita sint pertractati jam ac pervestigati, ut, qui ingenium
exercere velit, vix quo id faciat sibi videat relictum. A quorum ego Judicio absum lon-
gissime. Nam in tritissimo quoque libro, sive res spectes sive verba, sive interpre-
tandi rationem sive scripturae integritatem examines, neque omnia reperias satis illu—
strata, et permulta, velut extra omnem dubitationem posita, unius alicujus auctoritatem
secutos editores omnes quasi per manus tradita servasse mireris, ut tantum absit, ut Jam
ad finem pervenerit, ut diu, si deo placet, duratura sit haec vel explicandi vel resti-
tuendi opera.

Quod ad Herodotum attinet, quem esse paulo amplius quam bonum illum senem
fabulas pueris narrantem, qualis ante habebatur, nuper demum est perspectum, viri docti
huJus aetatis dici vix potest quantum in legibus dialecti jonicae indagandis studii collo-
caverint quantumque profecerint ad tenebras, quibus haec materia involuta esse videbatur,
dispellendas, atque ut dicam quod sentio, aut omnia me fallunt aut erit mox qui adhibita
majore in eo genere aequabilitate et constantia nobis patrem historiae suo proprio habitu
nitentem exhibeat. Neque vero quod de dialecto, idem de genere orationis et usu di—
cendi Herodoteo potest praedicari. In quo etsi plurima recte vidit primarius vir, Imma-
nuel Bekkerus, quaeque subnascenti ingenio adminicula fuissent, ab eo cui nihil deesset
ad nominis sui laudem praeoccupari voluit fortuna, haud pauca tamen aut sugerunt ejus

sagacitatem aut codicum scripturam maluisse servare putandus est.
1

