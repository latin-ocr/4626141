2

Est autem ille quem dixi usus dicendi Herodoteus tam certus tamque definitus, ut
t'acile liqueat animum advertenti, sicubi vel grammaticorum commentis vel librariorum in-
scitia sit obliteratus. Atque quum nota sit vetus de depravatione operis Herodotei que-
rela, quod Guilielmus Dindorfius in commentatione de dialecto Herodoti de vocabulorum
ille quidem formis disserens monuit, idem etiam hic faciendum est, ut caveamus a su-
perstitiosa codicum reverentia, quippe ¹qui saepe ineptissimas res in medium proferant,
ubi quid verum sit nemo possit dubitare. Nam eorum quidem ratio, qui fastidientes ar-
tem criticam, quandoquidem fuere qui temere ea abusi detrimentum literis importarent,
divinae arti prope nihil, scriptae literae omnia tribuunt, non magis opitulatur literis quam
bono publico consulunt, qui, effrenatam licentiam ut coerceant, ipsi libertati frenos
injiciunt.

In iis quae Jam sequuntur hoc mihi fuit propositum, ut exemplis ex primo Herodoti
libro depromptis ea quae supra commemoravi non sine causa a me disputata esse osten-
derem, utque, cujus scriptoris lectione mirifice semper delectabar, ad eJus orationem a
vitiis, quibus adhuc deformatur, vindicandam aliquid, si fieri posset, conferrem. Placuit
autem omnem, quae est subjecta huic disputationi, materiam in duo dividere capita, quo-
rum unum nonnullos locos complectitur, quos quum vitiosos esse intellexissent, cor-
rexerunt critici, non ita tamen, ut eos persanarent; alterum continet eorum locorum
exempla, quos aut nemo tentavit, aut si quis forte nonnihil addubitavit, reliqui in vulgata

acquieverunt scriptura.

