CAPUT 1.

Tres potissimum locos ex iis qui maxime omnium in controversiam sunt vocati hic mihi
tractandos sumpsi, quorum primus est is qui legitur 1, 33:

Ταῦτα λέγων τῷ Κροίσῳ οὔ κως οὔτε ἐχαρίζετο, οὔτε λόγου μιν ποι-
ησάμενος οὐδενός ἀποπέμπεται, κάρτα δόξας ἀμαθής εἶναι, ὃς τά πα-
ρεόντα ἀγαθά μετεὶς τὴν τελευτήν παντὸς χρήματος ὁρᾶν ἐκέλευε.

Sic Bekkerus cum libris manu scriptis, nisi quod duo λεγοντι et prope omnes ἅμα.
θέα exhibent. Interpretes omnes agnoscunt loci difficultatem, ad quam tollendam tripli-
cem interpretandi rationem inierunt. Alii enim, quae narrantur, de Croeso dici putant,
alii ad Solonem referunt, nonnulli denique partim de Solone, partim de Croeso hic agi
sibi persuadent. Quaeritur igitur, quo jure.

Ac primum quidem qui verba ita intellexerunt, ut ea ad Croesum referenda esse
putarent, quum ejusmodi explicatio hac verborum constructione nequaquam admitti posse
videretur, non solum ἀμαθέα unice verum esse Judicarunt, sed aut, id quod Schweig-
haeuserus voluit, ταῦτα λέγοντι Κροῖσος scribendum censuerunt, aut, quod Jam Porto
et Gesnero in mentem venerat, nominativum participii ex eo genere dicendi explicandum
statuerunt, quo casus ille nonnunquam ita esset positus, ut ei nihil in reliqua oratione
responderet. Quorum neutrum sufficit neque ad dictionem graecam reddendam neque ad
perversitatem sententiae removendam. Nam ut nihil dicam de eo, quod sic abesset pro-
nomen quod omitti non posset, quis est hodie qui tam imperitus sit graecae linguae, ut
ne temporum quidem discrimen pernoverit et ἐχαρίζετο eam habere potestatem opinetur,
ut significet quod illi volunt: qratificatus est vel benique tractavit? aut quis credat Hero-
dotum rem simplicissimam tam contorte elocutum esse, ut altero οὔτε cum participio con-
juncto primarium verbum nudum subsequi voluerit? Verum pone et graecam esse oratio-
nem et satis concinnam, num quae commodissima a viris doctis perhibetur sententia to·-
lerabilem eam esse dicemus? Croesus, ajunt, nec quidquam Soloni est gratificatus nec
ullo loco eum habens dimisit. At quid tandem exspectaret, quem propter sapientiae famam
et liberalissime rex accepisset et tanto dignum honore duxisset, ut thesauros ei suos
ostendi juberet? Ut dicam quod res est, nihil infelicius excogitari potuit ea interpretatione,
quae et vim inserat sermoni et sensum efficiat ineptissimum.

Paulo alii rectius priorem loci partem de Solone, posteriorem de Croeso acceperunt,

quorum rationein Guil. Dindorfium in editione sua secutum esse miror, qui intelligere de-
1 ἐξ

