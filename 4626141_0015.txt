7

solent, quum nihil fere sint nisi indoctorum hominum errores. *J Quemadmodum igitur ho-
die οι et ει eodem sono atque ι efferuntur, sic in codicibus passim confunduntur; hinc
promiscuus verborum οἰκὸς et εἰκὸς usus, hinc sollemnis optativi et indicativi formarum
permutatio. Possum sexcenta ex variis scriptoribus exempla proferre, sed satis habeo
memorasse haec ex Herodoto sumpta: ΙΙ, 93 pro οἶστρος habent optimi codices S. V.
qui unius sunt familiae ἰ’στρος, ΙΙ, 115 pro ἱκέτας habet S. οἰκέτας, ΙΙΙ, 8 idem
τίσι pro τοῖσι, ΙΙΙ, 113 ἐποίει pro ἐπείη, 1v, 31 οἶδε pro εἶδε. Ne quis vero
offendatur spiritu aspero pronominis οἱ, quum prior verbi εἶπε syllaba illo careat, vis
spiritus ejus mature evanuisse putanda est, cujus rei in codicibus quoque vestigia inve-
niri non est quod miremur (vid. Herod. ΙΙ, 169 ubi S. ἐσώθησαν et ἐσώθη pro
ἑσσώθησαν et ἑσσώθη), illud vero recte mireris, quod interdum ea re viri doctis-
simi in errorem sunt inducti. Quod ne cui temere dictum videatur, apponam exemplum
memoratu dignissimum. Ι, 18 init. recte nunc legitur: ταῦτα ποιέων ἐπολέμεε ἔτεα ἕν-
δεκα, ἐν τοῖσι τρώματα μεγάλα διφάσια Μιλησίων ἐγένετο, ἕν τε Λιμενηίῳ χώρης
τῆς σφετέρης μαχεσαμένων καὶ ἐν Μαιάνδρου πεδίῳ. Quum in nonnullis iisque vetu—
stissimis libris exstet ἔν τε ἐν Λιμενηίῳ, haec scriptura viris doctis mira comminiscendi
occasionem praebuit; Iacob. enim Gronovius laudati sui codicis Medicei patrocinium sus-
cipiens ἔν τε absolute positum dicebat explicabatquc: inter alia, in his; Schweigh. vero
post Reiskium ἐν Λιμενηΐῳ ex prisco scribendi usu idem valere putabat atque Ἐλλιμε-
νηΐῳ, hoc autem esse loci nomen, ubi pugna illa sit commissa. Vitii originem num quis
patefecerit nescio; mihi quidem tam manifesta videtur esse, ut dubitari nequeat. Libra-
rius namque antecedente vocabulo διφάσια deceptus praepositionem ἐν cum numerali ἕν
confudit, illam tamen quum deesse non posse intellexisset, post inseruit. Plane simili
modo ll, 43, ubi recte legitur: πολλοὶ μοι καὶ ἄλλα τεκμήρια ἐστι τοῦτο οὕτω ἔχειν,
ἐν δὲ καὶ τόδε, et 1, 192, ubi est: τὴν δὲ δύναμιν τῶν Βαβυλονίων πολλοῖσι μὲν
καὶ ἄλλοισι δηλώσω - ἐν δὲ δη καὶ τῷδε libri quidam ἒν δὲ exhibent Ceterum cf.
ΙΙΙ, 128: α’ποπειρεόμενος δὲ τῶν δορυφόρων ἐδίδου τὰ βιβλία ὁ Βαγαῖος, εἳ οἱ ὲν-
δεξαίατο α’πόστασιν ἀπ’ Ὀροίτεω, ubi οἱ post εἰ in optimis libris omissum editores re-
centiores rectissime ex S. recepere.

Veniamus jam ad tertium locum, qui inprimis documento est, qua indulgentia viri docti
saepe vel ineptissima ferant et aliquo inodo excusare potius studeant quam ut codicum aucto-
ritati diffidere audeant. Est autem is locus Ι, 106, ubi vulgatae editiones haec habent:

χωρὶς μὲν γὰρ φόρων ἔπρησσον παρ’ ἑκάστων τό ἑκάστοισι ἐπέβαλλον·

χωρὶς δὲ τοῦ φόρου ἥρπαζον περιελαύνοντες τοῦτο ὃ τι ἔχοιεν ἕκαστοι.

 

*) cs. quae dixi in commentariis Monac. (Gelelerle Anzeiqen] a. 1843. num. 126 et 127.

